---
title: "Laboration 1"
output:
  html_document:
    keep_md: true
---
# Laboration 1

 #### Deadline
  - Laboration: 11/06/2023
  - Kamratgranskning: 14/06/2023


Syftet med den här laborationen är att träna på kursverktygen. Vi kommer gå igenom en rad steg som ni inte förväntas förstå i detalj än. Det viktiga är att lyckas följa instruktionerna, förståelsen återkommer vi till. Uppgiften går ut på att

- Hämta laborationens underlag från GitHub.
- Modifiera det i Posit Cloud.
- Ladda upp det modifierade underlaget till GitHub.
- Ge feedback till en annan students arbete (kamratgranskning).

Detta är det vanliga tillvägagångssättet vid inlämning av laborationer i kursen.

# Hämta laborationens underlag

Starta en webbläsare, gå till [https://github.com/MT3003-ST23](https://github.com/MT3003-ST23) och logga in. Kontrollera att det finns en länk lab1-xxx, där xxx är ditt användarnamn. Saknas denna länk kan det bero på att

- du inte angett ditt användarnamn till GitHub i början på kursen,
- du har angett användarnamnet men inte tackat ja till att gå med i kursorganisationen (inbjudan skickas manuellt, så det kan ta lite tid).

Är du osäker, fråga på kursens Discord.


Finns länken där loggar du in på [Posit Cloud](https://posit.cloud/). I vänstermarginalen under Spaces hittar du kursens arbetsyta MT3003-ST23, klicka på den. Två saker att tänka på

- allt du skapar under kursens arbetsyta kan läsas av kursens lärare och assistenter, men inte av dina kursare
- när du arbetar under kursens arbetsyta så har du obegränsad beräkningstid, arbetar du däremot under t.ex. arbetsytan "Your Workspace" så kommer beräkningstiden dras från dina personliga timmar (15h/månaden under gratisplanen)

Du skall nu hämta underlaget från GitHub i form av ett projekt. Klicka på nedåtpilen till höger om "New Project" och välj "New Project from Git Repository" som nedan.
![](/img/new_project_github.png)

I dialogrutan som dyker upp fyller du i `https://github.com/MT3003-ST23/lab1_xxx.git` där du ersatt `xxx` med ditt användarnamn. Laborationsunderlaget hämtas nu och Posit startas upp. 

# Projektet

Projektet är en i princip färdig illustration av prisutvecklingen på ettor i stockholms innerstad, din uppgift är att göra några mindre förändringar som du sedan publicerar på GitHub. 

Öppna filen `Booli_ettor.Rmd` genom att klicka på den i Files-fliken, filen kommer då få ett eget fönster ovanför Console-fönstret. Detta är en R Markdown-fil (ändelse `.Rmd`), en textfil som blandar [Markdown](https://en.wikipedia.org/wiki/Markdown) med instruktioner skrivna i R-kod. 



Om du klickar på ![](/img/knit.png) kommer dokumentet konverteras till en webb-sida som visas i ett nytt fönster (välj "Preview in Viewer Pane" under kugghjulet till höger om ![](/img/knit.png) om du inte vill öppna ett nytt fönster). Spendera lite tid med att jämföra *källkoden* med resultatet.


# Förändringar

- Byt dokumentets författare (fältet `author:`) till ditt eget namn och dokumenttypen (fältet `output:`) till `github_document`.

- Dokumentets figur visar datum (`soldDate`) på `x`-axeln och slutpris (`soldPrice`) på `y`-axeln. Ändra detta så att `y`-axeln istället visar pris per kvadratmeter (`soldPrice / livingArea`). Gör en motsvarande ändring av texten på `y`-axeln.

Tryck på ![](/img/knit.png) och försäkra dig att allt ser bra ut. Kontrollera även att det dykt upp en fil `Booli_ettor.md` (en Markdown fil som passar bra att publicera på GitHub) samt en mapp `Booli_ettor_files` i Files-fönstret.

# Bekräfta förändringar och synkronisera med GitHub

Du har nu två versioner av filen `Booli_ettor.Rmd`, den versionen som du hämtade från GitHub (och som ligger kvar där) och den modifierade versionen i ditt projekt på Posit Cloud. På Posit Cloud har du även genererat en del nya filer. Du uppdaterar filerna på GitHub till den nya versionen i två steg

### Bekräfta förändringarna 

- I Posits övre menyrad, välj **Tools &#8594; Version Control &#8594; Commit...**.

Ett fönster som ser ut som nedan öppnas med en lista på filer som förändrats (beroende på vad du gjort i projektet kan du ha fler filer). Filerna är av två slag, de som föregås av ![](/img/commitM.png) fanns med i projektets föregående version (i det här fallet, den du hämtade från GitHub) men har modifierats, de som föregås av ![](/img/commitQ.png) finns inte med i någon bekräftad version av projektet.

- Kryssa rutorna i kolumnen Staged framför filerna `Booli_ettor.md`, `Booli_ettor.Rmd` och mappen `Booli_ettor_files`.

- Beskriv förändringarna du gjort i fältet **Commit message**. Håll det kort, t.ex. "Bytt författarnamn" istället för "Bytt författarnamn från Kalle Svensson till Nisse Nilsson". 

- Klicka på knappen **Commit**. Stäng fönstret som öppnas.

### Dela förändringarna med omvärlden

Du har nu uppdaterat projektet till en ny version på ditt eget Posit Cloud-konto. För att göra förändringarna tillgängliga för andra behöver du även uppdatera den version av projektet som finns på GitHub. Detta gör du enkelt genom att klicka på knappen ![](/img/push_button.png) uppe till höger.

Kontakta en handledare på Discord om det uppstår problem med autentiseringen (användarnamn/lösenord) mot GitHub i detta steg.

# En gång till

Vi är inte riktigt klara än. När du besöker ett projektarkiv (repository) på GitHub visas innehållet i filen `README.md` om den finns. Denna skall vara skriven i Markdown syntax. I Posit Cloud, skapa en ny fil med **File &#8594; New File &#8594; Markdown File** och spara den som `README.md`. Du skall nu fylla på filen med följande:

- En välkomsthälsning, *Välkommen till min hemuppgift* eller liknande.
- En kort beskrivning av dina tidigare erfarenheter av programmering.
- En länk till projekfilen `Booli_ettor.md`.

Använd preview för att kolla att allt ser bra ut och skicka vidare filen till GitHub på samma sätt som ovan (Commit och Push).

# Jag är färdig!

Kontrollera nu att det ser bra ut även på GitHub (`https://github.com/MT3003-ST23/lab1_xxx`). När du är nöjd meddelar du detta genom att posta en *Issue*. Gå till `https://github.com/MT3003-ST23/lab1_xxx/issues` (eller klicka på fliken ![](/img/issues.png)) och välj ![](/img/newissue.png). Fyll i "Laboration 1 redo för rättning!" i ämnesraden och klicka Submit new issue. Din laboration är nu inlämnad!

# Kamratgranskning

Dagen efter deadline kommer du få tillgång till en kursares laboration, den kommer dyka upp under `https://github.com/MT3003-ST23/`. Du skall granska två saker

- Finns en fungerande länk till projekfilen `Booli_ettor.md` från `README.md`?
- Har figuren ändrats till att visa pris per kvadratmeter?

Resultatet av granskningen rapporterar du genom att lämna en kommentar till kamratens issue senast midnatt onsdagen efter deadline. OBS: skicka kommentaren med ![](/img/comment.png), inte ![](/img/close.png).




